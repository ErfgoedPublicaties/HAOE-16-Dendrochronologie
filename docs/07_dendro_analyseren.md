# Meten en analyseren {#analyseren}

Het eigenlijke opmeten van de groeiringpatronen op de aangeleverde stukken hout gebeurt met behulp van een **stereomicroscoop en een meettafel** (figuur \@ref(fig:meettafel)). Eerst worden de te onderzoeken stukken hout – afhankelijk van de toestand (nat/droog) – op het opmeten voorbereid. Bij nat archeologisch hout wordt op het kopse vlak een ‘leesspoor’ aangebracht, van minstens 0,5 cm breed, door met **scheermesjes of een scalpel** het hout bij te snijden. Droog hout kan ofwel worden bijgesneden met een scalpel of een breekmes, maar ook schuren is hier een optie. In het laatste geval wordt het stuk hout of de boorkern meerdere keren **opgeschuurd** met schuurpapier met steeds fijnere korrel (P80 > P120 > P240 > P360 > P400 > P800), en wordt tussen twee beurten door steeds het stof weggeblazen. De voorbereiding zorgt ervoor dat de groeiringgrenzen duidelijk van elkaar te onderscheiden zijn. Daarna wordt op het stuk hout elke groeiringbreedte langs het leesspoor opgemeten met een nauwkeurigheid van 0,01 mm. Dit gebeurt onder een stereomicroscoop met een vergroting van x10 tot x100. Indien gewerkt wordt met macro-foto’s, worden deze eerst gekalibreerd waarna de breedte van de groeiringen op scherm wordt opgemeten. 

<div class="figure" style="text-align: center">
<img src="./Figuren/Dendro_Figuur22.png" alt="Opstelling met stereomicroscoop en meettafel voor het opmeten van jaarringpatronen." width="60%" />
<p class="caption">(\#fig:meettafel)Opstelling met stereomicroscoop en meettafel voor het opmeten van jaarringpatronen.</p>
</div>

Het opmeten resulteert in een bestand waarin de meting van elke groeiringbreedte staat geregistreerd (figuur \@ref(fig:output)). Dergelijke bestanden worden in gespecialiseerde software eenvoudig omgezet naar een grafiek (figuur \@ref(fig:output)) of staafdiagram. Deze bestanden vormen de basis van verdere analyses.

<div class="figure" style="text-align: center">
<img src="./Figuren/Dendro_Figuur23.png" alt="Eén van de mogelijke data-formaten met opmetingen van jaarringbreedtes (links) en de grafiek die met deze metingen wordt opgebouwd (rechts). De groen ingekleurde zones zijn de jaren waar de opgemeten jaarringreeks (rood) en de referentiekalender (blauw) eenzelfde parallel verloop kennen." width="100%" />
<p class="caption">(\#fig:output)Eén van de mogelijke data-formaten met opmetingen van jaarringbreedtes (links) en de grafiek die met deze metingen wordt opgebouwd (rechts). De groen ingekleurde zones zijn de jaren waar de opgemeten jaarringreeks (rood) en de referentiekalender (blauw) eenzelfde parallel verloop kennen.</p>
</div>

Bij het vergelijken van het opgemeten groeiringpatroon met referentiekalenders of andere jaarringreeksen, worden op elke mogelijke positie telkens statistische parameters berekend die een maat van overeenkomst tussen beide reeksen trachten weer te geven. Bij dendrochronologisch onderzoek wordt voor het inschatten van de overeenkomst vooral gebruik gemaakt van zogenaamde ***t***-waarden en het **percentage aan parallelle variatie** (*%PV* = GLK = *Gleigläufigkeit*). T-waarden moeten in theorie uitstijgen boven 3,5 om een betekenisvolle overeenkomst aan te duiden. In de praktijk blijkt dit echter een te lage waarde en worden waarden pas vanaf 5 als betrouwbaar aanzien. De *%PV* varieert theoretisch tussen 0 en 100. Bij een *%PV* van 50 is er totaal geen overeenkomst tussen de twee vergeleken jaarringpatronen, bij lagere waarden is er eerder een tegenovergesteld patroon waar te nemen. In de praktijk wijzen waarden boven de 65% op een betrouwbare datering. Minder geschikt voor dendrochronologisch onderzoek, maar soms ook gerapporteerd is de correlatiecoëfficiënt. Ook deze dient zo hoog mogelijk en statistisch significant te zijn om een goede overeenkomst te bekrachtigen. Belangrijk bij het interpreteren van dergelijke statistische correlatiecoëfficiënten is de overlap tussen de opgemeten groeiringreeks en de referentiekalender. De overlap is het aantal jaren dat beide reeksen gezamenlijk overspannen, wat maximaal even lang is als de kortste jaarringreeks.


# Rapporteren {#rapporteren}

## Assessment

Bij een assessment van potentiële stalen voor dendrochronologisch onderzoek wordt een beperkt aantal kenmerken in kaart gebracht om zo een goede **inschatting** te kunnen maken van het **onderzoekspotentieel**. Daarbij wordt een antwoord geformuleerd op de volgende vragen:

- Betreft het een houtsoort waarvoor er in onze regio referentiekalenders beschikbaar zijn (eik, beuk, zilverspar, grove den, fijnspar)?
- Hoeveel groeiringen zijn er bij benadering op te meten op het kopse vlak?
- Zijn er verstoringen aanwezig in het groeiringpatroon door knoesten, wondweefsel of een takaanzet?

Indien het een geschikte houtsoort betreft, er een voldoende lange jaarringreeks kan opgemeten worden en er geen al te grote verstoringen te zien zijn in het hout, is het geselecteerde staal zeker geschikt voor verder dendrochronologisch onderzoek. Houtstalen die te weinig ringen bevatten of uit een houtsoort bestaan die moeilijk of niet te dateren valt, worden op deze manier weggeselecteerd en niet opgenomen in het vervolgonderzoek.


## Basisrapportage

Na het opmeten en analyseren van de geselecteerde stukken hout dienen volgende zaken duidelijk gerapporteerd te worden. Enkel zo kan men tot een kwaliteitsvolle interpretatie van de resultaten komen:

- label toegekend aan het staal en de administratieve gegevens uit het archeologisch of bouwhistorisch onderzoek (spoor- en vondstnummer, locatie in gebouw, …);
- aantal opgemeten jaarringen per staal (= lengte jaarringpatroon);
- aanwezigheid van spint (aantal jaarringen in het spinthout apart vermeld) en wankant per staal. Indien de wankant aanwezig is, volgt ook een beschrijving van de anatomische opbouw van de laatste ring (bv. bestaat de laatste ring enkel uit vroeghout?). Dit is van belang om tot de meest precieze interpretatie van de datering te komen (zie: hoofdstuk \@ref(interpretatie): Interpretatie);
- in het geval dat het staal kon gedateerd worden: de datering van de meest recente ring per staal;
correlatiewaarden met referentiekalenders (t-waarden, percentage aan parallelle variatie, correlatiecoëfficiënt, …);
- verantwoording bij de gebruikte referentiekalenders (auteur, samenstelling, geografische dekking, …).

<br>


<div style="border: 1px solid #ddd; padding: 5px; overflow-x: scroll; width:100%; "><table class="table" style="font-size: 12px; width: auto !important; margin-left: auto; margin-right: auto;">
<caption style="font-size: initial !important;">(\#tab:tabelDatering)Voorbeeld van een tabel waarin de dateringen volgens het dendrochronologisch onderzoek worden gerapporteerd. Voor de gedateerde jaarringreeksen wordt telkens vermeld met welke referentiekalender er een betrouwbare overeenkomst werd gevonden. Dit wordt hier uitgedrukt door de tBP-waarden en het percentage aan parallelle variatie (%PV). Ook de overlap (= aantal jaar) tussen de opgemeten jaarringreeks en de referentiekalender wordt vermeld (OVL)</caption>
 <thead>
  <tr>
   <th style="text-align:left;"> Label jaarringreeks </th>
   <th style="text-align:left;"> Referentiekalender </th>
   <th style="text-align:left;"> Datering (BC/AD) </th>
   <th style="text-align:left;"> tBP </th>
   <th style="text-align:left;"> %PV </th>
   <th style="text-align:right;"> OVL </th>
  </tr>
 </thead>
<tbody>
  <tr>
   <td style="text-align:left;"> IEDS17.08 </td>
   <td style="text-align:left;"> BE.Ieper (1132-1362 AD) </td>
   <td style="text-align:left;"> 1093-1199 AD </td>
   <td style="text-align:left;"> 4.7 </td>
   <td style="text-align:left;"> 63* </td>
   <td style="text-align:right;"> 68 </td>
  </tr>
  <tr>
   <td style="text-align:left;">  </td>
   <td style="text-align:left;"> BE.Meuse5 (672 – 1991 AD) </td>
   <td style="text-align:left;"> id. </td>
   <td style="text-align:left;"> 6.6 </td>
   <td style="text-align:left;"> 65** </td>
   <td style="text-align:right;"> 107 </td>
  </tr>
  <tr>
   <td style="text-align:left;">  </td>
   <td style="text-align:left;"> FR.Moselle (671 – 1969 AD) </td>
   <td style="text-align:left;"> id. </td>
   <td style="text-align:left;"> 5.4 </td>
   <td style="text-align:left;"> 63** </td>
   <td style="text-align:right;"> 107 </td>
  </tr>
  <tr>
   <td style="text-align:left;">  </td>
   <td style="text-align:left;"> DE.Holl80 (400 BC - 1975 AD) </td>
   <td style="text-align:left;"> id. </td>
   <td style="text-align:left;"> 4.9 </td>
   <td style="text-align:left;"> 66** </td>
   <td style="text-align:right;"> 107 </td>
  </tr>
  <tr>
   <td style="text-align:left;"> IEDS17.10 </td>
   <td style="text-align:left;"> FL_Medieval (237 BC - 379 AD) </td>
   <td style="text-align:left;"> 1128-1232 AD </td>
   <td style="text-align:left;"> 4.6 </td>
   <td style="text-align:left;"> 60* </td>
   <td style="text-align:right;"> 105 </td>
  </tr>
  <tr>
   <td style="text-align:left;">  </td>
   <td style="text-align:left;"> BE.Ieper (1132-1362 AD) </td>
   <td style="text-align:left;"> id. </td>
   <td style="text-align:left;"> 5.0 </td>
   <td style="text-align:left;"> 60* </td>
   <td style="text-align:right;"> 101 </td>
  </tr>
  <tr>
   <td style="text-align:left;">  </td>
   <td style="text-align:left;"> BE.Meuse5 (672 – 1991 AD) </td>
   <td style="text-align:left;"> id. </td>
   <td style="text-align:left;"> 4.4 </td>
   <td style="text-align:left;"> 60* </td>
   <td style="text-align:right;"> 105 </td>
  </tr>
  <tr>
   <td style="text-align:left;">  </td>
   <td style="text-align:left;"> FR.Moselle (671 – 1969 AD) </td>
   <td style="text-align:left;"> id. </td>
   <td style="text-align:left;"> 5.7 </td>
   <td style="text-align:left;"> 63** </td>
   <td style="text-align:right;"> 105 </td>
  </tr>
</tbody>
</table></div>
- BE.Ieper = Referentiekalender (1132 – 1362 AD) opgebouwd met archeologische hout uit Ieper [@haneca_houten_2009].
- BE.Meuse = Referentiekalender (672 – 1991 AD) opgebouwd met eikenhout uit archeologische en bouwhistorische contexten uit de Maasvallei [@hoffsummer_les_1995].
- FR.Moselle = Referentiekalender opgebouwd met archeologisch hout uit de vallei van de Moezel (W. Tegel, ongepubliceerde data, www.dendronet.de)
- DE.Holl80 = Referentiekalender (400 BC – 1975 AD) opgesteld met archeologisch en subfossiel eikenhout uit Centraal -en Zuid-Duitsland [@hollstein_mitteleuropaische_1980].
- FL_Medieval = Referentiekalender (808 AD - 1530 AD) voor middeleeuws eikenhout uit Vlaanderen (K. Haneca, ongepubliceerde referentiekalender).

<br>

<div style="border: 1px solid #ddd; padding: 5px; overflow-x: scroll; width:100%; "><table class="table" style="font-size: 12px; width: auto !important; margin-left: auto; margin-right: auto;">
<caption style="font-size: initial !important;">(\#tab:tabelOutput)Voorbeeld van de berekening van de veldatum voor elke gedateerde jaarringreeks. Bij deze berekening start men bij de einddatering en telt men al dan niet een aantal ontbrekende jaarringen bij in functie van het voorkomen van spinthout of wankant. (W = schors en/of wankant aanwezig)</caption>
 <thead>
  <tr>
   <th style="text-align:left;"> Label jaarringreeks </th>
   <th style="text-align:left;"> Aantal ringen </th>
   <th style="text-align:left;"> Schors/wankant* </th>
   <th style="text-align:left;"> Spinthoutringen </th>
   <th style="text-align:left;"> Einddatering </th>
   <th style="text-align:left;"> Schatting ontbrekend spint </th>
   <th style="text-align:left;"> Veldatum </th>
  </tr>
 </thead>
<tbody>
  <tr>
   <td style="text-align:left;"> 977-328 </td>
   <td style="text-align:left;"> 94 </td>
   <td style="text-align:left;">  </td>
   <td style="text-align:left;"> 7 </td>
   <td style="text-align:left;"> 1294 </td>
   <td style="text-align:left;"> min. 1 - max. 31 </td>
   <td style="text-align:left;"> tussen 1295 en 1325 AD </td>
  </tr>
  <tr>
   <td style="text-align:left;"> 977-092 </td>
   <td style="text-align:left;"> 52 </td>
   <td style="text-align:left;">  </td>
   <td style="text-align:left;">  </td>
   <td style="text-align:left;"> 1279 </td>
   <td style="text-align:left;"> min. 8 </td>
   <td style="text-align:left;"> ná 1287 AD </td>
  </tr>
  <tr>
   <td style="text-align:left;"> 977-099 </td>
   <td style="text-align:left;"> 85 </td>
   <td style="text-align:left;">  </td>
   <td style="text-align:left;"> 11 </td>
   <td style="text-align:left;"> 1285 </td>
   <td style="text-align:left;"> max. 27 </td>
   <td style="text-align:left;"> tussen 1285 en 1312 AD </td>
  </tr>
  <tr>
   <td style="text-align:left;"> 977-098 </td>
   <td style="text-align:left;"> 75 </td>
   <td style="text-align:left;">  </td>
   <td style="text-align:left;"> 15 </td>
   <td style="text-align:left;"> 1285 </td>
   <td style="text-align:left;"> max. 23 </td>
   <td style="text-align:left;"> tussen 1285 en 1309 AD </td>
  </tr>
  <tr>
   <td style="text-align:left;"> 977-106 </td>
   <td style="text-align:left;"> 64 </td>
   <td style="text-align:left;">  </td>
   <td style="text-align:left;"> 6 </td>
   <td style="text-align:left;"> 1277 </td>
   <td style="text-align:left;"> min. 2 - max. 32 </td>
   <td style="text-align:left;"> tussen 1279 en 1309 AD </td>
  </tr>
  <tr>
   <td style="text-align:left;"> 977-350 </td>
   <td style="text-align:left;"> 61 </td>
   <td style="text-align:left;">  </td>
   <td style="text-align:left;"> 16 </td>
   <td style="text-align:left;"> 1284 </td>
   <td style="text-align:left;"> max. 22 </td>
   <td style="text-align:left;"> tussen 1276 en 1306 AD </td>
  </tr>
  <tr>
   <td style="text-align:left;"> 977-345 </td>
   <td style="text-align:left;"> 68 </td>
   <td style="text-align:left;">  </td>
   <td style="text-align:left;">  </td>
   <td style="text-align:left;"> 1239 </td>
   <td style="text-align:left;"> min. 8 </td>
   <td style="text-align:left;"> ná 1247 AD </td>
  </tr>
  <tr>
   <td style="text-align:left;"> 977-100 </td>
   <td style="text-align:left;"> 53 </td>
   <td style="text-align:left;">  </td>
   <td style="text-align:left;">  </td>
   <td style="text-align:left;"> 1232 </td>
   <td style="text-align:left;"> min. 8 </td>
   <td style="text-align:left;"> ná 1240 AD </td>
  </tr>
  <tr>
   <td style="text-align:left;"> 977-337 </td>
   <td style="text-align:left;"> 54 </td>
   <td style="text-align:left;">  </td>
   <td style="text-align:left;">  </td>
   <td style="text-align:left;"> 1211 </td>
   <td style="text-align:left;"> min. 8 </td>
   <td style="text-align:left;"> ná 1219 AD </td>
  </tr>
  <tr>
   <td style="text-align:left;"> NOV-14 </td>
   <td style="text-align:left;"> 100 </td>
   <td style="text-align:left;"> WK </td>
   <td style="text-align:left;"> 19 </td>
   <td style="text-align:left;"> 1271 </td>
   <td style="text-align:left;">  </td>
   <td style="text-align:left;"> voorjaar 1273 AD </td>
  </tr>
  <tr>
   <td style="text-align:left;"> NOV-17 </td>
   <td style="text-align:left;"> 114 </td>
   <td style="text-align:left;">  </td>
   <td style="text-align:left;"> 16 </td>
   <td style="text-align:left;"> 1269 </td>
   <td style="text-align:left;"> max. 22 </td>
   <td style="text-align:left;"> tussen 1269 en 1291 AD </td>
  </tr>
  <tr>
   <td style="text-align:left;"> NOV-23 </td>
   <td style="text-align:left;"> 104 </td>
   <td style="text-align:left;">  </td>
   <td style="text-align:left;">  </td>
   <td style="text-align:left;"> 1253 </td>
   <td style="text-align:left;"> min. 8 </td>
   <td style="text-align:left;"> ná 1261 AD </td>
  </tr>
  <tr>
   <td style="text-align:left;"> NOV-16 </td>
   <td style="text-align:left;"> 116 </td>
   <td style="text-align:left;">  </td>
   <td style="text-align:left;"> 13 </td>
   <td style="text-align:left;"> 1260 </td>
   <td style="text-align:left;"> max. 25 </td>
   <td style="text-align:left;"> tussen 1260 en 1285 AD </td>
  </tr>
  <tr>
   <td style="text-align:left;"> NOV-13 </td>
   <td style="text-align:left;"> 61 </td>
   <td style="text-align:left;">  </td>
   <td style="text-align:left;"> 1 </td>
   <td style="text-align:left;"> 1247 </td>
   <td style="text-align:left;"> min. 7 - max. 37 </td>
   <td style="text-align:left;"> tussen 1254 en 1284 AD </td>
  </tr>
  <tr>
   <td style="text-align:left;"> NOV-20 </td>
   <td style="text-align:left;"> 127 </td>
   <td style="text-align:left;"> WK </td>
   <td style="text-align:left;"> 18 </td>
   <td style="text-align:left;"> 1289 </td>
   <td style="text-align:left;">  </td>
   <td style="text-align:left;"> voorjaar 1290 AD </td>
  </tr>
  <tr>
   <td style="text-align:left;"> NOV-22 </td>
   <td style="text-align:left;"> 66 </td>
   <td style="text-align:left;">  </td>
   <td style="text-align:left;">  </td>
   <td style="text-align:left;"> 1257 </td>
   <td style="text-align:left;"> min. 8 </td>
   <td style="text-align:left;"> ná 1265 AD </td>
  </tr>
</tbody>
</table></div>


## Dataopslag

Maak bij de overdracht van de stalen aan een specialist meteen duidelijke afspraken over de latere bewaring, terugname of opgave van de onderzochte stukken hout. Ook over het gebruik en archivering van de eigenlijke meetgegevens worden best concrete afspraken gemaakt. Worden deze in het rapport vermeld, bewaard bij de specialist of gearchiveerd in een databank?

Voor dit laatste zijn er meerdere mogelijkheden:

- ITRDB: International Tree Ring Data Bank
     - https://www.ncdc.noaa.gov/data-access/paleoclimatology-data/datasets/tree-ring 
     - weinig historische jaarringreeksen
     - eerder focus op klimatologische studies en ecologische datasets
- DCCD: Digitaal Collaboratorium voor Culturele Dendrochronologie (recent omgezet naar dataverse.nl)
     - http://dendro.dans.knaw.nl/ 
     - focus op jaarringreeksen van historische houtconstructies, archeologisch en subfossiel hout.
     - laat toe om veel meta-data te archiveren.
     - hoofdzakelijk Europese datasets.

